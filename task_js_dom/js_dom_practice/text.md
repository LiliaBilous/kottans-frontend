корона світу
https://nrv.org.ua/najbilsha-gora-svitu-ta-top-10-vershyn/

                1. Еверест , Джомолунгма або Сагарматха, найвища гора у світі. Її показник – 8848 м. Вершина знаходиться на хребті Гімалаїв Махалангур-Хімал на кордоні Непалу та Китаю.
                2. Чогорі, або К2 — друга за висотою вершина світу. Гора — найпівнічніший «восьмитисячник». Її висота становить 8614 м. Вона знаходиться на кордоні Китаю і Пакистану в гірській системі Каракорум.
                3. Канченджанга – третя за висотою гора Землі, найвища гора Індії. Висота вершини знаходиться на рівні 8586 м над рівнем моря. Розташована на кордоні Індії та Непалу. Вершина височить над гірським масивом Канченджанга у Гімалаях.
                4. Лхоцзе – четверта гора у світі за висотою. Її показник – 8516 м. Вона знаходиться на кордоні Китаю і Непалу на гірському хребті Махалангур-Хімал в Гімалаях. Лхоцзе – сусідка Евересту. Серед альпіністів вважається престижним підкорення 14 “восьмитисячників” світу, які називають короною світу. Лхоцзе відділений від Евересту перевалом, тому спортсмени намагаються цю гору підкорити заодно з Джомолунгмою.
                5. Макалу – п’ятий за висотою “восьмитисячник” на Землі. Висота гори досягає 8485 м. Знаходиться на кордоні Непалу і Китаю в східній частині хребта Махалангур-Хімал в Гімалаях на відстані 22 км по прямій від Евересту.
                6. Чо-Ойю, або Чововуяг, – шоста гора у світі за висотою. Її показник – 8188 м. Гора знаходиться на кордоні Китаю та Непалу в Гімалаях.
                7. Дхаулагірі – сьома по висоті гора у світі. Височить на 8167 м. Знаходиться повністю на території Непалу в гірському масиві Дхаулагірі. Це найвища у світі гора, що повністю знаходиться на території однієї держави.
                8. Манасла – восьма найвища гора на Землі. Її абсолютна висота становить 8 156 м. Гора входить до масиву Мансірі-Гімал Гімалаїв і розташована на території Непалу.
                9. Нангапарбат – дев’ята за висотою гора у світі. Її висота досягає 8125 м. Знаходиться на заході Гімалаїв у гірському масиві Нангапарбат на території Пакистану. Вважається однією з найнебезпечніших гірських вершин світу.
                10. Аннапурна І замикає десятку найвищих гір у світі. Аннапурна – найвища вершина масиву Аннапурна в Гімалаях. Її висота досягає 8091 м. Гора розташована на території Непалу.
